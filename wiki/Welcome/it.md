Innanzitutto un caloroso benvenuto e un abbraccio per esser entrato a far parte della nostra community. Lasciaci solamente spiegare alcune cose prima che tu inizi a giocare. ![osu!](osu-boxart.png "fig:osu!")

\_\_TOC\_\_

Il tutorial
-----------

Prima di iniziare a giocare ti consigliamo di finire il tutorial ([Peter Lambert - osu! tutorial](http://osu.ppy.sh/s/3756)). Dopo aver scaricato ed installato osu!, aprendolo per la prima volta partirà automaticamente l'aggiornamento del gioco. Una volta aperto vi ritroverete davanti un gigantesco pulsante con scritto "osu!" nel mezzo. Clicca 2 volte su di esso e seleziona la modalità "Solo". Puoi facilmente cercare una beatmap digitandone il nome, ma per il momento tu stai cercando il "Tutorial". La beatmap ti insegnerà le basi di osu!Standard, ovvero gli Hit-circles, gli Slider e gli Spinner. Per imparare le varie tecniche dovrai giocare per impararle, siccome non le si può insegnare verbalmente. Inoltre anche le beatmaps incluse nell'installazione possono insegnarti a giocare!

**Nota:** Se per qualsiasi ragione tu non abbia il tutorial, puoi sempre ri-scaricarlo da [qui](http://osu.ppy.sh/b/22538). Quando avrai finito il tutorial sarai pronto per scaricare altre beatmaps e giocare!

Come iniziare a giocare le tue canzoni preferite!
=================================================

*Descrizione completa: [Beatmaps](IT:Beatmaps "wikilink")*

Passo 1 - Trova la canzone!
---------------------------

Ti starai certamente chiedendo cosa sia una beatmap. Come in tutti i giochi, ci sono livelli o a volte mappe da completare. Ecco, in osu! ci sono le "Beatmaps", che da come il nome lascia intuire, sono delle "mappe" dei "beat", ovvero delle note della canzone (il ritmo, sostanzialmente). Cercare le beatmaps delle canzoni è facile: puoi trovare tutte le beatmaps disponibili [qui](http://osu.ppy.sh/p/beatmaplist). Puoi digitare una qualunque parola chiave per la tua ricerca: nome dell'autore, nome della canzone e persino il genere! Per l'esempio sottostante abbiamo cercato la canzone "Coldplay - Don't Let It Break Your Heart"

<img src="welcome00.png" title="welcome00.png" alt="welcome00.png" width="580" />

Passo 2 - Scarica!
------------------

Nel caso ci fosse la beatmap della canzone che stai cercando, dovresti trovarla nella schermata dei risultati della ricerca. Non arrenderti se non la trovi! Ci sono centinaia di beatmap caricate ogni giorno sul nostro sito e altrettante che sono in fase di approvazione quindi dovrai solo aspettare! Per favore **non richiedere una beatmap per una tua canzone a scelta**: molti creatori faranno delle beatmap usando le canzoni che piacciono **a loro**, non ciò che piace a te, ma questo può essere un buon incentivo per iniziare la tua carriera nel mapping!

<img src="welcome01.png" title="welcome01.png" alt="welcome01.png" width="580" />

Una volta giunto alla pagina della beatmap dovresti trovare un gigantesco pulsante con scritto *Download Beatmap* (devi prima accedere con il tuo account, altrimenti il pulsante sarà giallo e con la scritta Sign-in, che ti re-indirizzerà alla pagina di accesso)

<img src="Welcome02.png" title="Welcome02.png" alt="Welcome02.png" width="580" />

**Nota:** Non importa dove il file venga salvato, basta che tu riesca a trovarlo una volta scaricato. Puoi anche scegliere di aprirlo direttamente, ma questo farà sì che il tuo osu! venga aperto se non lo è già.

Passo 3 - Carica su osu!
------------------------

![".osz" file, clean beatmap file](Osz icon.png "fig:".osz" file, clean beatmap file") Finito il download dovresti essere in grado di aprire il file **.osz**. Altrimenti puoi sempre trascinare il file scaricato all'interno della finestra di osu!

<img src="welcome03.png" title="welcome03.png" alt="welcome03.png" width="580" />

Passo 4 - Gioca per divertirti o competi con altri giocatori!
-------------------------------------------------------------

Una volta aperto, osu! dovrebbe partire (ed aggiornare il gioco). Per iniziare a navigare la tua libreria di canzoni ti basta cliccare sull'imponente cerchio di osu! che trovi al centro dello schermo, cliccare *Play* ed infine *Solo*. La nuova beatmap appena scaricata dovrebbe essere elencata qui, assieme al tutorial. Scegli la difficoltà che desideri e sarai pronto a diventare un osu!player! Ovviamente puoi anche divertirti in gruppo: clicca *Multi* invece di *Solo*. In questa modalità sarai in grado di sfidare altri giocatori in tempo reale per vedere chi è il migliore.

<img src="welcome04.png" title="welcome04.png" alt="welcome04.png" width="580" />

Perfetto, ora sei pronto a giocare ad osu! ed a trovare le tue canzoni preferite. Nel caso avessi un qualsiasi problema sentiti libero di chiedere aiuto sia qui sul forum che nel gioco (premi F8 per aprire la chat, clicca il pulsante giallo a forma di " + " e tra i vari canali cerca \#help)

**BUONA FORTUNA E DIVERTITI! :3**

Modalità di Gioco
=================

Solo
----

Quindi, cos'è esattamente la modalità *Solo*? Questa è la modalità che potrai giocare sia online, sia offline. Qui non avrai nessun genere di limite, potrai giocare le canzoni che desideri, usare uno qualsiasi dei [Modificatori di gioco](IT:Game_Modifiers "wikilink"), mettere in pausa quando senti la mano troppo stanca e ricominciare da capo quando credi che il tuo punteggio o la tua precisione sono troppo bassi. Puoi anche controllare la classifica Locale o Online e vedere i risultati o guardare i replay semplicemente cliccando i punteggi. Puoi premere *F2* per salvare un replay esternamente, così da potertelo guardare senza andare a cercartelo ogni volta.

Multiplayer
-----------

*Descrizione completa: [Multi](IT:Multiplayer "wikilink")*

Nel caso tu ti senta un po' in solitudine nella modalità *Solo*, puoi sempre unirti alla stanza del multiplayer. I requisiti minimi per entrare sono avere un osu!account collegato al gioco e una connessione internet sufficiente. Per averci accesso, clicca il pulsante *Multi*. Qui troverai una montagna di stanze da gioco, che variano dai livelli *Easy* ai livelli *Insane* di difficoltà. Giocare in multiplayer è un'ottima occasione per fare nuovi amici e comparare la tua bravura con quella degli altri. Una volta entrato in una stanza molto probabilmente dovrai scaricare la beatmap scelta dall'host (capo) della stanza. Clicca su *Click here to download this map* (dovrebbe trovarsi sulla destra, su un pulsante rosso) e il tuo browser dovrebbe aprirsi alla pagina della beatmap in questione. Ti basterà cliccare sul pulsante *Download Beatmap* (devi accedere prima col tuo account però) e aprire il file .osz appena finisce di scaricare! Non preoccuparti se pensi di metterci tanto a scaricare, molti host di solito aspettano che tu finisca il download e spesso e volentieri chiedono la percentuale del tuo download: non essere timido e diglielo! Nel caso ci metta davvero troppo puoi sempre lasciarli iniziare a giocare senza di te (l'host ha uno speciale comando in questi casi, *Forza l'inizio del gioco*). Questa modalità di gioco è leggermente differente dal *Solo*, dal momento che non sarai in grado di mettere in pausa il gioco e potrai scegliere solo le mod scelte dall'host della stanza (l'host ha pieni privilegi e può consentire le mod libere abilitando l'opzione *Free Mods*). La caratteristica unica del Multiplay è il *Tag Co-Op* (oppure *Team Co-Op* per le squadre) e il *Team VS*. Sarai in grado anche di vedere i punteggi dei tuoi compagni/avversari mentre giochi, creando un'intensa atmosfera mentre cerchi di aggiudicarti il primo posto.

Competitività
=============

Questo può sembrare un semplice gioco dove clicchi cerchi e tieni premuti gli slider, ma può risultare molto intenso e serio! Ecco un paio di cose che dovresti sapere sul sitema di rank in osu!.

Livelli
-------

Il livello del giocatore rappresenta nient'altro che il punteggio racimolato sulle mappe ranked o approved, indifferentemente dal fatto che si abbia finito la canzone o si sia fatto un nuovo record. In breve, l'esperienza relativa del giocatore. Però, a differenza di altri giochi (leggete: giochi MMO), osu! **NON** dà nessun vantaggio a nessun giocatore. Un giocatore talentato di livello 10 può potenzialmente battere un giocatore di livello 100 (questo vuole solo affermare che il giocatore di livello 100 ha giocato più tempo online). Tieni poi di conto che ottieni molto più punteggio grazie a combo più elevate (cioè riuscire a colpire un maggior numero di note di fila senza mancarne alcuna).

Punti Performance
-----------------

*Descrizione completa: [Punti Performance](IT:Performance_Points "wikilink")*

I [Punti Performance](IT:Performance_Points "wikilink") sono in pratica il metro per misurare la bravura dei giocatori. Più punti guadagni più il tuo rank sarà alto a confronto con gli altri giocatori. Ci sono svariati calcoli dietro al conteggio dei pp di ciascun giocatore, ma ricordati: *potresti* ricevere pp ottenendo un nuovo record su una qualsiasi mappa ranked. Nel più probabile dei casi per raggiungere un buon record dovrai fare almeno una full-combo (non mancare nessuna nota) per ottenere il più alto punteggio possibile (derivante dal moltiplicatore della combo). Un giocatore con una precisione del 99% ed **una** nota mancata circa a metà della canzone può essere surclassato da un giocatore con una precisione del 80% ma che non ha mancato nemmeno una nota. La differenza nel punteggio (per esempio 3.8 milioni contro 5.0 milioni) sarà parecchio ovvia all'allungarsi della canzone (3 ~ 5 minuti). Può darsi che tu debba applicare qualche modificatore di gioco che ricambierà la difficoltà in più con uno score più elevato (come ad esempio [HR](IT:HR "wikilink"), [HD](IT:HD "wikilink")).

Precisione
----------

*Descrizione completa: [Precisione](IT:Accuracy "wikilink")* <img src="Accuracy.png" title="fig:Right|Accuracy of player|alt=Uno screenshot della precisione di un giocatore dopo aver finito una beatmap." alt="Right|Accuracy of player|alt=Uno screenshot della precisione di un giocatore dopo aver finito una beatmap." width="110" />

Questo valore rappresenta la precisione media di tutti i punteggi ranked del giocatore. Viene divisa in 2 tipi, quella generale del giocatore e quella dei pp. Quella mostrata sul tuo pannello giocatore mentre sei in gioco, è la precisione dei pp. Per la precisione generale devi visitare la pagina del tuo profilo sul sito di osu! dopo aver giocato almeno una beatmap. In osu! la precisione si riferisce non solo alla tua mira, ma anche al tuo tempo, quindi è importante cliccare perfettamente a tempo sulle note. Fai particolare attenzione agli Apporach Circles!

Achievements
------------

*Descrizione completa: [Obiettivi](IT:Achievements "wikilink")*

Gli obiettivi (Achievements) sono dei piccoli badge che verranno aggiunti sulla tua userpage una volta soddisfatte certe condizioni. Essi possono essere sbloccati in vari modi come giocare molto o raggiungere un certo numero di combo su una beatmap. Una volta raggiunti i requisiti riceverai il badge sul tuo profilo sotto la sezione *Online Results* e nella parte dedicata agli obiettivi. Questi obiettivi sono tutti noti, eccetto gli Hush-Hush, dove non viene specificato l'obiettivo e dovrai scoprire tu come sbloccarlo. Questi sono più difficili da ottenere, ma daranno anche più soddisfazione nell'ottenerli.

**Nota:** I badge degli obiettivi possono essere sbloccati solo mentre si è online e con il proprio account.

Chat
====

*Descrizione completa: [Chat Console](IT:Chat_Console "wikilink")*

Conoscere le basi di come funzioni la [Chat Console](IT:Chat_Console "wikilink") è fondamentale per coloro che vogliono farsi nuovi amici nella nostra amichevole community. È anche importante capire come usarla nel caso qualcuno ti invii messaggi (solo nel caso tu sia ben conosciuto), ti sveli trucchetti o chieda aiuto. C'è un pulsante in basso a destra dello schermo, ma è molto più comodo premere F8 sulla propria tastiera. Qui vedrai una serie di linguette, come ad esempio *\#osu*, *\#announce*, *\#userlog* oppure le conversazioni con alcuni utenti in particolare, che vedrai a parte. Navigare in questi canali è semplice, ti basta cliccare sulla linguetta del canale, scrivere il tuo messaggio e premere *INVIO* per inviare il messaggio al canale in questione. In qualunque situazione cerca di evitare di spammare per favore (inviare messaggi corti ripetutamente in chat) perché verrai silenziato per qualche minuto altrimenti e tutto il tuo *duro lavoro* verrà rimosso dalla chat. Puoi premere F9 per aprire la lista degli utenti (chiamata Chat Console Estesa) connessi al server e puoi applicare vari filtri per restringere la tua ricerca.

![](friend-list.png "friend-list.png")

Queste sono le basi, non essere timido e prova a chiedere aiuto sul gioco o sui forum. Inoltre la osu!wiki sarà sempre qui per aiutarti a capire meglio il gioco.

Beatmapping (Edit)
==================

*Descrizione completa: [Beatmapping](IT:Beatmapping "wikilink")*

osu! offre ad ogni giocatore la possibilità di creare le proprie beatmap. Se credi di essere creativo e disposto ad imparare, inizierai presto a mappare le tue canzoni. Per iniziare clicca sul tasto *Edit* nel menù principale e trascina il file mp3 dentro la finestra di osu!. Premi *F5* per aggiornare l'elenco delle canzoni e dovresti trovare una mappa vuota con il nome della tua canzone. Purtroppo il beatmapping è un processo *davvero* complicato, che richiede una descrizione più approfondita e che quindi non sarà analizzato su questa pagina. Il miglior modo per imparare è provare a mappare. Potresti leggere alcune utili guide per iniziare a mappare [da qui](http://osu.ppy.sh/forum/viewtopic.php?f=56&t=60228). Inoltre, la modalità *Edit* è uno strumento molto utile per studiare qualsiasi beatmap, per esempio un pezzo in cui fallisci sempre! Cerca inoltre di *evitare di usare la modalità Edit sulle mappe ranked* perché queste ritorneranno allo stato di *Pending* (solo localmente però) e non sarai in grado di guadagnare pp/precisione fino a che non aggiornerai nuovamente la beatmap.

Risorse utili
=============

Eccoti alcune risorse che potrebbero tornarti utili:

-   [Beginner Training](http://osu.ppy.sh/forum/viewtopic.php?f=14&t=5456) - Beatmap selezionate per farti incominciare il gioco gradualmente.
-   [Beatmap Packs](http://osu.ppy.sh/p/packlist) - Scarica pacchetti di beatmap che hanno lo stesso tema.
-   [Beatmap Listing](http://osu.ppy.sh/p/beatmaplist) - Scarica nuove Beatmap da giocare.
-   [Frequently Asked Questions](/wiki/FAQ) - Scopri le basi del gioco.
-   [osu!academy](IT:Osu!academy "wikilink") - Alcuni video per familiarizzare con tutti gli aspetti del gioco.
-   [Tips and Tricks to Getting A Start in osu!](IT:Beginner "wikilink") - Hai bisogno di un piccolo aiuto? Clicca qui!
