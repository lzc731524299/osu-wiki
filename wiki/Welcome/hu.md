Először is, szeretnénk Téged köszönteni a közösségben! Engedd meg, hogy elmagyarázzunk egy pár dolgot, mielőtt útnak indulsz. ![osu!](osu-boxart.png "fig:osu!")

\_\_TOC\_\_

Az útmutató
-----------

Mielőtt játszani kezdenél, javasolt, hogy játssz az útmutatóval ([Peter Lambert - osu! tutorial](http://osu.ppy.sh/s/3756)). Az osu! letöltése és telepítése után nyisd meg, hogy letöltsd a legújabb frissítést. A főmenüben látsz egy nagy osu! gombot középen. Kattints rá kétszer, majd kattints a Solo lehetőségre. A beatmapjeid között úgy kereshetsz, hogy egyszerűen elkezded begépelni a keresett szót, viszont most a "Tutorial"-t keresed. Ez a beatmap megtanítja az osu! Standard játékmód alapjait, mint például a Találati körök, a Sliderek és a Spinnerek. Játéktechnikákat nem lehet szóban átadni, ezeket kénytelen leszel magad megtanulni. Az osu!tutorial mellé csomagolt beatmapek majd segítenek.

**Megjegyzés:** Ha valami oknál fogva még sincs meg neked a tutorial, [itt letöltheted](http://osu.ppy.sh/b/22538). A tutorial végigjátszása után készen állsz arra, hogy különböző beatmapeket játssz!

Hogyan kezdj el játszani a kedvenc zenéiddel?
=============================================

*Teljes magyarázat: [Beatmaps](HU:Beatmaps "wikilink")*

1. lépés - Találd meg a zenét!
------------------------------

Felvetődhet benned a kérdés: Mi az a beatmap? Minden játékban vannak szintek vagy pályák. Az osu!-ban "Beatmap"-ek (ejtsd: bítmep) vannak. Ezek egy adott szám ritmusára ("beat") kialakított, játszható "pályák". Beatmapek keresése egyszerű! Az összes feltöltött beatmapet [itt](http://osu.ppy.sh/p/beatmaplist) találod. Bármit begépelhetsz a keresésbe: A szám címét, az előadót, az album címét, vagy akár a műfajt is! Ebben a példában megpróbáljuk megkeresni a "Coldplay - Don't Let It Break Your Heart" című számot.

<img src="welcome00.png" title="welcome00.png" alt="welcome00.png" width="580" />

2. lépés - Töltsd le!
---------------------

Ha létezik jóváhagyott beatmap az általad keresett számból, akkor meg kell találd az eredmények között. Ne zaklasson fel viszont az sem, ha nem találod! Több száz beatmap kerül fel és kerül értékelésre folyamatosan, szóval az is lehet, hogy már úton van, amit keresel. Kérlek **ne írj kéréseket a fórumra, ha szeretnél egy beatmapet!** A legtöbb mapper olyan számokat készít el, amiket **ők** szeretnek, nem amiket te szeretsz. Ez viszont akár azt is jelentheti, hogy érdemes beleásnod magad a beatmap-készítés rejtelmeibe!

<img src="welcome01.png" title="welcome01.png" alt="welcome01.png" width="580" />

Ha már a beatmap oldalán vagy, látnod kell egy nagy "Download Beatmap" gombot (ehhez viszont be kell jelentkezned, különben egy sárga gomb fog a bejelentkezéshez irányítani).

<img src="Welcome02.png" title="Welcome02.png" alt="Welcome02.png" width="580" />

**Megjegyzés:** Nem számít hová mented a fájlt, csak találd meg, amikor már befejeződött a letöltés. A Megnyitás lehetőséget is választhatod, de ez el fogja indítani az osu!-t, ha az még nem fut.

3. lépés - Töltsd be az osu!-ba!
--------------------------------

![".osz" fájl, tiszta beatmap fájl](Osz icon.png "fig:".osz" fájl, tiszta beatmap fájl") Amint a letöltésed befejeződött, megnyithatod a **.osz** kiterjesztésű fájlt. Ha ez valamiért nem tetszik, akkor be is húzhatod az osu! ablakába.

<img src="welcome03.png" title="welcome03.png" alt="welcome03.png" width="580" />

4. lépés - Játssz szórakozásból vagy versengj másokkal!
-------------------------------------------------------

Amint megnyitod a fájlt, elindul az osu! (esetleg frissít is). Az elérhető beatmapjeid közötti válogatáshoz kattints a nagy osu! körre középen, majd válaszd a "Play" illetve a "Solo" lehetőséget. Láthatod is, hogy az új beatmap (a tutorial mellett) megjelent. Válassz nehézségi szintet és már játszhatsz is! A menüben "Solo" helyett a "Multi" lehetőséget is választhatod, ez a többjátékos mód, ahol játékosok egymás ellen versenyeznek élőben. Bármelyik nyitott játékhoz csatlakozhatsz (persze zárthoz is, ha tudod a jelszót).

<img src="welcome04.png" title="welcome04.png" alt="welcome04.png" width="580" />

Meg is vagyunk! Most már készen állsz az osu!-val való játékra és a kedvenc zenéid megkeresésére. Ha problémába ütközöl, nyugodtan kérj segítséget a fórumon, vagy a játékon belül a chatben az F8 gomb lenyomásával (a magyar közösség csatornája a \#Hungarian).

**SOK SZERENCSÉT ÉS JÓ SZÓRAKOZÁST! :3**

Játékmódok
==========

Solo
----

Szóval mi is pontosan a "Solo" mód? Ez az a mód, amit egyedül tudsz játszani akár offline, akár online. Itt nincsenek korlátok, bármely (neked meglévő) mapet játszhatod bármely moddal. Ha elfáradsz szünetet tarthatsz, vagy újraindíthatod a mapet ha úgy érzed, túl alacsony a pontszámod vagy a pontosságod. Megnézheted a helyi vagy online pontszámokat is, illetve bármelyik visszajátszást is megtekintheted, ha rákattintasz egy pontszámra. Saját visszajátszásaidat az F2 lenyomásával exportálhatod.

Multi
-----

*Teljes magyarázat: [Multi](HU:Multiplayer "wikilink")*

Ha kicsit magányosnak érzed magad "Solo" módban, bármikor csatlakozhatsz a többjátékos lobby-hoz. Az egyedüli követelmény egy bejelentkezett osu! felhasználó és egy megfelelő internetkapcsolat. A hozzáféréshez csak válaszd a "Multi" lehetőséget. Rengeteg szobát fogsz látni, Easy-től (könnyű) Insane (őrült nehéz) nehézségig. A többjátékos mód remek lehetőséget biztosít új barátok szerzésére, illetve a képességeid összemérésére másokkal. Miután csatlakoztál egy szobához, valószínűleg le kell majd töltened a házigazda által választott beatmapet. Klikkelj a "Kattins ide a map letöltéséhez" lehetőségre (jobb oldalt kell legyen, fájdalmasan piros színnel), így az adott map letöltési oldala rögtön meg is nyílik a böngésződben. Itt kattints a nagy "Download Beatmap" gombra (előbb lehet, hogy be kell jelentkezned), és nyisd meg a .osz fájlt. Ne aggódj ha lassan töltődik, a legtöbb házigazda meg fogja várni, esetleg néha megkérdezik hol tart a letöltés. Ilyenkor ne légy szégyellős és mondd el! Ha úgy érzed, hogy túl sokáig tartana, azt is megmondhatod, hogy kezdjék el a játékot nélküled (a házigazda ilyenkor "erőltetheti" a játék indítását). A többjátékos játékmenet kissé különbözik a a solo-tól: nem tudod szüneteltetni a játékot és a modokat is a házigazda választhatja ki (kivéve, ha Ő bejelöli a "szabad modok" lehetőséget). A többjátékos mód legegyedibb része a Tag Co-Op vagy (Csapat Co-Op csapatok esetén) és a Team VS. Emellett láthatod az ellenfeleid/csapattársaid pontját is játék közben, így a játék pörgősebbnek érződik a helyekért való küzdelem során.

Versengés
=========

Első ránézésre ez egy egyszerű játéknak tűnik, ahol körökre kell kattintgatni, de néha nagyon intenzívvé és komollyá is válhat! Íme néhány dolog, amit az osu! rangrendszeréről tudni érdemes.

Szintek
-------

A játékos szintje csak az összegyűjtött pontszámot (rankolt vagy nem rankolt) mutatja, a beatmap befejezésétől függetlenül. Röviden, ez mutatja mennyire "tapasztalt" valaki. Viszont - más játékokkal szemben (pl. MMO-k) - az osu! **NEM** ad senkinek semmilyen előnyt. Egy természetes adottságokkal rendelkező, rendkívül ügyes 10-es szintű játékos akár megverhet egy 100-as szintűt is (a szint tehát csak azt mutatja, hogy a 100-as szintű játékos többet játszott online). Ezen felül több pontot kapsz ha magasabb kombót érsz el (több kört találsz el egymás után, hibázás nélkül).

Teljesítménypontok (PP)
-----------------------

*Teljes magyarázat: [Performance Points](HU:Performance_Points "wikilink")*

A teljesítménypontok tulajdonképpen egy játékos versenyképességét megmérő pontok. Minél többet szerzel belőlük, annál előrébb kerülsz rangban a többi játékoshoz viszonyítva. A pontok kiszámítása sokféleképp történhet, de egy dolgot tarts észben: **lehet** hogy kapsz pontokat, ha jó helyezést érsz el bármilyen rankolt mapen. A legtöbb esetben egy megfelelő helyezés eléréséhez full kombóznod (FC) kell a mapet (ne tévessz egyet sem), így a lehető legmagasabb pontszámot szerzed (a kombó szorzó miatt). Egy játékos 99% pontossággal, aki eltévesztett **egyetlen** kört valahol a szám közepén lehet, hogy kevesebb pontot kap, mint egy 80%-os pontosságú, aki nem tévesztett egyet sem. A ponteltérés (pl. 3.8 millió vs. 5.0 millió) elég feltűnő lesz, ha a szám hosszú (3 ~ 5 perc). Az is lehet, hogy nehézséget növelő modokat (pl. [HR](HU:HR "wikilink"), [HD](HU:HD "wikilink")) kell használj, hogy még magasabb pontszámot kapj!

Pontosság
---------

*Teljes magyarázat: [Accuracy](HU:Accuracy "wikilink")* <img src="Accuracy.png" title="fig:Right|A játékos pontossága|alt=Egy játékos pontosságát mutató képernyőkép, egy beatmap végigjátszása után." alt="Right|A játékos pontossága|alt=Egy játékos pontosságát mutató képernyőkép, egy beatmap végigjátszása után." width="110" />

A pontosság az összes lejátszott rankolt beatmap átlagos pontossága alapján kerül kiszámításra. Két típusra oszlik: a játékos összpontossága és a pp pontossága. A játékon belül megtekintve a pp pontosságát láthatod. A teljes pontosság megtekintéséhez meg kell látogatnod az "Online Results" részt egy beatmap végigjátszása után, vagy a saját fórum oldaladat. Az osu!-ban a pontosság nem csak a célzásod pontosságát, hanem az időzítésed pontosságát is jelöli, szóval figyelj jól a közelítő körökre!

Achievement-ek/Jutalmak
-----------------------

*Teljes magyarázat: [Achievements](HU:Achievements "wikilink")*

Az achievement-ek kis kitűzők a profil oldalon amelyek jelzik, hogy valaki kiváló teljesítményt produkált. Többféleképpen is feloldhatók, például sok játékkal vagy egy bizonyos kombószám elérésével egy beatmapen. Ha megfeleltél a feltételeknek azonnal meg is kapod az achievement-ed, amelyet a beatmap végigjátszása után az eredmény képernyőn alul, vagy a profil oldaladon az Achievements rész alatt láthatsz. Különösen izgalmas részük a "Hush-Hush" ("Csitt-Csitt") achievement-ek, amelyek követelményei nem ismertek és neked kell rájönnöd, hogyan szerezheted meg őket. Megszerzésük meglehetősen nehéz, viszont annál jobb érzés, mikor végre kapsz egyet.

**Megjegyzés:** Achievement-eket csak akkor kapsz ha online játszol, bejelentkezve.

Chat
====

*Teljes magyarázat: [Chat Console](HU:Chat_Console "wikilink")*

A chat konzol alapjainak ismerése fontos, ha új barátokra akarsz szert tenni. Abban az esetben sem árt ha tudod használni, ha valaki üzenetet küld neked (nem túl valószínű, hacsak nem vagy közismert), tippeket adva vagy segítséget kérve. A képernyő jobb alsó sarkában lévő gombbal nyithatod meg a chatet, de gyorsabb, ha megnyomod az F8 gombot. Alapból meg lesz nyitva néhány fül, például "\#osu!", "\#announce", "\#userlog". **A magyar közösség csatornáját "\#Hungarian" név alatt találod.** Ha beszélgetsz valakivel, az illető neve szintén egy külön fülön lesz. A fülek közti navigálás egyszerű, csak kattints az egyikre, írd be az üzeneted és nyomj ENTER-t. Kérjük, hogy ne spam-elj (rövid üzenetek folyamatos küldözgetése a chatbe), mivel ez automatikusan el fog némítani egy pár percre, illetve "kemény munkád gyümölcsét" is el fogja távolítani. A felhasználók listájának megtekintéséhez nyomd meg az F9 gombot (kibővített chat konzol). Itt szűrőket is használhatsz, hogy leszűkítsd a listát.

![](friend-list.png "friend-list.png")

Ezek az alapok. Ne légy szégyellős, nyugodtan kérj segítséget akár játékon belül, akár a fórumon. A wiki-t is olvasgathatod, ha jobban meg szeretnéd érteni a játékot.

Beatmapping
===========

*Teljes magyarázat: [Beatmapping](HU:Beatmapping "wikilink")*

Az osu! bárki számára lehetővé teszi beatmapek készítését. Ha úgy gondolod kreatív vagy és szívesen tanulsz, akkor neki is láthatsz. A kezdéshez egyszerűen válasz a főmenüben az "Edit" (Szerkesztés) lehetőséget, majd húzd a szám **.mp3** fájlját a szerkesztőbe. Nyomj F5-öt a frissítéshez és már láthatsz is egy üres mapet a te számod címével. A beatmapping azonban egy *nagyon* komplikált folyamat, valamint szenvedélyes is kell legyél vele kapcsolatban, így ezen az oldalon bővebben nem lesz róla szó. A tanulás legjobb módja az, ha magad is kipróbálod. [Ezen a linken](http://osu.ppy.sh/forum/viewtopic.php?f=56&t=60228) hasznos útmutatókat találhatsz a kezdéshez. A Szerkesztés módot egyébként arra is használhatod, hogy közelebbről szemügyre vegyél egy beatmapet, vagy akár csak azt a részét, ahol mindig elbuksz.**Próbáld kerülni a rankolt beatmapek szerkesztését**. mert vissza fognak állni **nem rankolt** állapotba (persze csak helyileg, a te gépeden), és nem fogsz értük pontokat kapni, amíg nem frissíted őket.

Hasznos linkek
==============

Itt van egy pár hasznos link az utazásod megkezdéséhez:-

-   [Beginner Training](http://osu.ppy.sh/forum/viewtopic.php?f=14&t=5456) - válogatott, kezdőknek szánt beatmapek.
-   [Beatmap Csomagok](http://osu.ppy.sh/p/packlist) - Közös témájú, előre csomagolt beatmapek.
-   [Beatmap Lista](http://osu.ppy.sh/p/beatmaplist) - Itt tölthetsz le új beatmapeket (számokat) a játékhoz.
-   [Gyakran Ismételt Kérdések (GYIK)](/wiki/FAQ) - a játék alapjai.
-   [osu!academy](HU:Osu!academy "wikilink") - Videók, amelyek segítségével megismerheted az osu! minden részét.
